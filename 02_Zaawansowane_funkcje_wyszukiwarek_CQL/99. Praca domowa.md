# Praca domowa

## Czytanka

W tym tygodniu nie ma żadnej czytanki. Generalnie polecam jednak zapoznanie się w wolnej chwili z dokumentacją wyszukiwarki Poliqarp, która znajduje sie tutaj: http://nkjp.pl/poliqarp/help/pl.html

## Zadanie 1

Napisz odpowiednie zapytania używając wyrażeń regularnych oraz CQL. Sprawdź za pomocą wyszukiwarki Poliqarp czy rzeczywiście zapytania te działają tak, jak Ci się wydaje.

W wielu przykładach nie ma jednego poprawnego rozwiązania, proszę jednak wykonać zadanie zgodnie z duchem tego ćwiczenia nie trollując prowadzącego.

### Wyrażenia regularne
1. Wyrażenie dopasowujące wszystkie segmenty kończące się na "ato".
2. Wyrażenie dopasowujące wszystkie 4,5 i 6 literowe słowa, które zaczynają się i kończą na literę "a"
3. Wyrażenie dopasowujące wszystkie liczebniki (zapisane cyframi) między 2000 a 2019.
4. Wyrażenie dopasowujące "grzegrzułka", "grzegrzółka", "gżegrzułka", "gżegrzółka" "gżegżułka", "gżegżółka", "grzegżułka" i "grzegżółka".

### CQL (w poniższych przykładach wszystkie formy gramatyczne/fleksyjne)
5. Wyrażenie, które dopasowuje rozmaite warianty tego samego związku frazeologicznego:
  + być świętszym od papieża
  + być bardziej papieskim niż papież
  + być bardziej papieskim od papieża
6. Dwa wyrażenia, które dopasowują frazy "brzydki jak (nieobligatoryjny przymiotnik) ..." oraz "brzydka jak (nieobligatoryjny przymiotnik) ..." gdzie trzy kropki zastąpione są przez dowolny rzeczownik.
7. Wyrażenie, które dopasowuje "tralala" z dowolną liczbą "la".
8. Wyrażenie, które pozwoli sprawdzić jakimi inwektywami obrzuca się w polszczyznie *grupy* świń "... świnie" (np. "brudnymi świniami").

## Zadanie 2

Proszę sprawdzić w korpusie jakie rzeczowniki używane są w konstrukcjach "brzydki jak ..." i "brzydka jak ...". Czy są takie, których używa się tylko w odniesieniu do mężczyzn/kobiet (nie do końca jest to precyzyjne, bo rodzaj męski i żeński nie do końca odpowiada płciom)? Czy w wynikach wyszukiwania widać jeszcze jakieś interesujące różnice? W rozwiązaniu proszę umieścić a) wyrażenia, których użyli Państwo do wyszukiwania; b) wyniki wyszukiwania i ich krótką analizę napisaną przez Państwa.

## Zadanie 3

Proszę wykonać to samo ćwiczenie tylko zmienić przymiotnik z "brzydki" na "ładny"/"piękny".
