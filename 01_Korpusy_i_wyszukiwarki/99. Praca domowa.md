# Praca domowa

## Czytanka

Proszę o przeczytanie "What is corpus linguistics?" oraz "Accessing and analysing corpus data" z książki "Corpus Linguistics. Method Theory and Practice" autorstwa Tony'ego McEnery'ego oraz Andrew Hardie. Można spokojnie pominąć podrozdział "A historical overwiev of corpus analysis tools".

## Zadanie 1

Proszę wypisać po jednej konkordancji dla każdego z dostępnych w korpusie NKJP kanałów, w których znajduje się słowo "wyprzedaż" ze źródeł, których data publikacji znajduje się między 1990 a 1994 (można załączyć screenshot albo plik Excela, nie trzeba przeklejać/przepisywać).

## Zadanie 2

Proszę za pomocą wyszukiwarki Pelcra ustalić kiedy słowo "cool" zaczęło być cool i kiedy przestało być cool oraz opisać wyniki swoich dociekań. Proszę udzielić odpowiedzi na około 100 słów, odnosząc się do danych z korpusu.

## Zadanie 3

A jak to jest w angielszczyznie? Proszę sprawdzić w korpusie COCA i napisać krótką analizę porównawczą (około 100 słów).

## Zadanie 4

Proszę przeanalizować profil słowa "powiadamiać". Co możemy o nim powiedzieć, biorąc pod uwagę rozkład jego wystąpień ze względu na typ publikacji i kanał? Proszę udzielić odpowiedzi na około 100 słów, odnosząc się do danych z korpusu.

## Zadanie 5

W rozdziale "What is corpus linguistics" mogą Państwo przeczytać o różnych rodzajach korpusów. My na naszych zajęciach nie będziemy zajmować się wszystkimi korpusami, ale warto wiedzieć, jakie korpusy są dostępne. Proszę poszukać w internecie przykładu polskiego korpusu:
+ monitorującego (*monitor corpus*)
+ zawierającego przykłady mowy
+ równoległego 

Jeżeli mają Państwo problem ze znalezieniem tych korpusów, to dobrym punktem wyjścia jest strona IPI PAN, strona Clarin i strona instytutu anglistyki, znajdującego się na uniwersytecie w miejscowości nieopodal Koluszek.
